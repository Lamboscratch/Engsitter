---
title: "Un ottimo modo per iniziare la propria carriera nell'ethical hacking: la certificazione CEH"
date: "2024-05-14"
tags: ["ceh"]
draft: false
summary: Scopriamo quali sono i vantaggi di certificarsi con la CEH per attestare le proprie doti di ethical haching e in cosa differisce rispetto alle altre certificazioni.
images: ["/images/ceh/ceh_card.png"]
---

![Engsitter for CEH](/images/ceh/ceh_card.png)

## Perchè proprio la CEH?

Il motivo per il quale ho scelto di iniziare a trattare la [CEH][] per introdurre
gli argomento riguardanti l'ethical hacking è che credo che essa sia la più
mirata tra le alternative. Ciò che intendo è che, a differenza di molte altre
certificazioni, la CEH si focalizza sull'ethical hacking per individui alle prime
armi. In più, l'EC-Counsile - l'ente che emette tale certificazione - è accreditato
dall'American National Standards Institute ([ANSI][]). Ciò rende questa certificazione
riconosiuta a livello globale e ideale per poter ambire a posizioni di rilievo in tale
ambito.

## Quali sono i contenuti trattati dalla certificazione

Per poter ottenere la certificazione è necessario partire da una solida base di
conoscenze in ambito networking. Senza queste ultime sarebbe impossibile addentrarsi
negli argomenti di ethical hacking in quanto molti degli attacchi presentati sono
veicolati tramite la rete. Il primo vero e proprio concetto che affronteremo riguarda
le nozioni base di security che comprendono tutta una serie di concetti per capire
cosa significa progettare una architettura di sicurezza. Poi, passeremo a parlare
dei tre step fondamentali per poter raccogliere quante più informazioni possibili
sul sistema target di un attacco. Essi sono: footprinting, scanning e enumeration.
Subito dopo, tratteremo le tecniche classiche di attacco, con un focus sulle pratiche
di post expoitation. Dopo aver consolidato queste conoscenze, introdurremo le tipologie
di malware e la loro analisi e creazione. Nell'arsenale di ogni ethical hacker non
possono mancare skills di sniffing su rete. Ecco perchè studieremo i principali tool
che permettono di effettuare tali operazioni. A questo punto, parleremo di come oggi
la maggior parte degli attacchi vengono eseguiti, ossia sfruttando tecniche di
social engeneering. Per chiudere il cerchio sulle principali tecniche di attacco,
non potremo non parlare di wireless security, studiando come sia possibile hackerare
comunicazioni che viaggiano su Wi-Fi e Bluetooth. Infine, studieremo approfonditamente
i principali protocolli di crittografia e daremo uno sguardo ai trend più diffusi al
giorno d'oggi, ossia Cloud Computing e Internet of Things.

## Come prepararsi al meglio per ottenere la certificazione

Per la quasi totalità degli argomenti che tratteremo è importante fare esercitazioni
pratiche per acquisire le skills necessarie al superamento della certificazione.
Faremo ampiamente uso di tool e sistemi operativi nati a posta per facilitare il
lavoro di chi opera in questo settore. Utilizzeremo ampiamente [Kali Linux][Kali], una
distribuzione open source del celeberrimo sistema operativo Linux che raccoglie una
serie di software a supporto delle attività di penetration testing. In aggiunta,
nella sezione [/resources][res] sarà possibile consultare e scaricare del materiale
che metterò a disposizione per consolidare le conoscenze apprese nel corso dello
studio.

[CEH]: https://www.eccouncil.org/train-certify/certified-ethical-hacker-ceh/
[ANSI]: https://share.ansi.org/wc/shared%20documents/workcred-reports/understanding-certifications-study/certification-overviews/ec-council-certified-ethical-hacker.pdf
[Kali]: https://www.kali.org/
[res]: https://www.engsitter.com/resources
