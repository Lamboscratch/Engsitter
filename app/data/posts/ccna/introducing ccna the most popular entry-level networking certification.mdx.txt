---
title: "Presentazione di CCNA: la più popolare certificazione di rete entry-level"
date: "2024-05-13"
tags: ["ccna"]
draft: false
summary: La CCNA è la certificazione di networking entry-level più richiesta sul mercato. Scopriamo le comptenze valutate per poter superare l'esame e quali sono gli argomenti trattati.
images: ["/images/ccna/cisco_card.png"]
---

![Engsitter logo](/images/ccna/cisco_card.png)

## Cos'è la CCNA?

La CCNA 200-301 è la certificazione di networking entry-level di [Cisco][]. L'acronimo sta per
Cisco Certified Network Associate. Costituisce la base per tutte le altre certificazioni
offerte da Cisco. Le skills che vengono testate all'atto dell'esame riguardano la capacità di
analizzare e predirre il funzionamento di una rete e l'abilità di configurare i dispositivi
di Cisco per mettere correttamente in comunicazione più nodi di rete.

## Perché la CCNA è così popolare?

La risposta è semplice: Cisco ha una quota di mercato straordinariamente grande. Gli
[switch][], i [router][] e i [firewall][] di Cisco sono d'appertutto. Conoscere il
funzionamento di tali dispositivi, le caratteristiche di performance e la sintassi della CLI
proprietaria garantiscono di sapersi destreggiare con confidenza nella maggior parte delle
circostanze.

## Gli argomenti trattati nella certificazione

Dopo aver presentato i motivi per doversi certificare, passiamo ad una rassegna degli argomenti
da dover conoscere per poter entrare a far parte della famiglia Cisco.

### Introduzione al Networking

Questa parte introduttiva riguarda lo studio dello stack TCP/IP paragonandolo al modello
ISO/OSI. Si introducono, inoltre, i concetti di LAN e di WAN, presentando il funzionamento
base del routing.

### Ethernet LANs

Dopo una prima infarinatura riguardante le reti locali, si passa allo studio della command-line
interface per la configurazione degli switch e come effettuarne il management da remoto.

### Capire le VLANs

Le VLAN rappresentano uno strumento per segmentare la rete e gestire i diversi flussi di
traffico. Particolare enfasi deve essere posta sul VLAN trunking e su STP.

### Addressing e routing in IPv4

Si presentanto i concetti chiave dell'indirizzamento IPv4 e vengono esposti i metodi per
calcolare l'appartenenza di un indirizzo IP ad una particolare sottorete. Dopo aver consolidato
questi concetti, si passa allo studio del routing e al relativo troubleshooting.

### Protocolli di routing

Viene fornita una panoramica dei principali protocolli di routing, con particolare enfasi su
OSPF.

### IPv6

IPv6 rappresenta l'evoluzione di IPv4. Viene esposto come configurare un'appliance Cisco per
poter operare con IPv6.

### Wireless LANs

Il protocollo 802.11 permette la creazione di una rete locale wireless. Per sua natura, una
rete del genere soffre di problemi di sicurezza. I dispositivi Cisco permettono di mettere in
sicurezza una rete siffatta e di consentire la sua gestione.

### Access control lists

Il filtraggio dei pacchetti IP è consentito mediante l'adozione di Access control lists.
Vengono spiegati i concetti di named e numbered ACLs.

### Sicurezza nei dispositivi di rete

Gestire la sicurezza dei dispositivi di rete risulta fondamentale per mitigare i principali
attacchi cibernetici. Particolare enfasi viene posta sul DHCP snooping e sull'ARP inspection.

### Aspetti avanzati di IP

Si fornisce una panoramica sui servizi di supporto per la configurazione di un dispositivo
di rete, tra cui: Syslog, NTP, CDP, LLDP, NAT, QoS, FHRP, SNMP, TFTP e FTP.

### Architetture di rete e automazione

I concetti di LAN, WAN e Cloud architectures consentono di valutare i pro e i contro di un
approccio di progettazione piuttosto che un altro. Le soluzioni di automazione di rete sono
sempre più diffuse nel mondo enterprise. Cisco offre una soluzione proprietaria chiamata SDA
(Software-Defined Network) che svolge proprio questo compito.

## Come approcciare lo studio del networking

La teoria come sempre non basta. Questo discorso vale ancora di più in questo contesto dato
che, durante l'esame, si viene chiamati a dare prova delle conoscenze pratiche acquisite
con lo studio utilizzando i comandi da linea di comando. Per ogni nuovo argomento è necessario
esercitarsi a fondo, impartendo comandi sui dispositivi di rete per padroneggiare il concetto.

[Cisco]: https://www.cisco.com/site/us/en/index.html#tabs-35d568e0ff-item-194f491212-tab
[switch]: https://www.cisco.com/site/us/en/products/networking/switches/index.html?dtid=osscdc000283#tabs-35d568e0ff-item-194f491212-tab
[router]: https://www.cisco.com/site/us/en/products/networking/sdwan-routers/index.html#tabs-35d568e0ff-item-194f491212-tab
[firewall]: https://www.cisco.com/site/us/en/products/security/firewalls/index.html?dtid=osscdc000283#tabs-35d568e0ff-item-194f491212-tab
