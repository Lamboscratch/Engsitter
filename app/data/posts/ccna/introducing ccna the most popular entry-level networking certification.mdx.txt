---
title: "Presentazione di CCNA: la più popolare certificazione di rete entry-level"
date: "2024-05-13"
tags: ["ccna"]
draft: false
summary: La CCNA è la certificazione di networking entry-level più richiesta sul mercato. Scopriamo le comptenze valutate per poter superare l'esame e quali sono gli argomenti trattati.
images: ["/images/ccna/cisco_card.png"]
---

![Engsitter logo](/images/ccna/cisco_card.png)

## Cos'è la CCNA?

La CCNA 200-301 è la certificazione di networking entry-level di [Cisco][]. L'acronimo sta per
Cisco Certified Network Associate. Costituisce la base per tutte le altre certificazioni
offerte da Cisco. Le skills che vengono testate all'atto dell'esame riguardano la capacità di
analizzare e predirre il funzionamento di una rete e l'abilità di configurare i dispositivi
di Cisco per mettere correttamente in comunicazione più nodi di rete.

## Perché la CCNA è così popolare?

La risposta è semplice: Cisco ha una quota di mercato straordinariamente grande. Gli
[switch][], i [router][] e i [firewall][] di Cisco sono d'appertutto. Conoscere il
funzionamento di tali dispositivi, le caratteristiche di performance e la sintassi della CLI
proprietaria garantiscono di sapersi destreggiare con confidenza nella maggior parte delle
circostanze. In più, la CCNA è una certificazione globalmente riconosciuta. Molti
professionisti esordienti si certificano per aumentare le chance di ottenere sin da subito
un ottimo posto di lavoro.

## Gli argomenti trattati nella certificazione

Dopo aver presentato i motivi per doversi certificare, vediamo quali sono gli argomenti
da dover conoscere per poter entrare a far parte della famiglia Cisco.

Prima di tutto, impareremo su cosa si basa il networking per come lo usiamo oggi.
Partiremo dallo studio dello stack TCP/IP e del modello ISO/OSI. Subito dopo, affronteremo
i concetti di LAN, MAN e WAN. Il focus principale sarà sulle reti locali che sfruttano
tecnologie wired, ossia Ethernet, e wireless. Estenderemo questo concetto parlando di virtual
LAN e di protocolli per la gestione dei loop all'interno della rete. Ci sposteremo poi sul
cuore del networking, parlando di indirizzamento e routing nelle reti. Quest'ultimo si declina
nello studio dei protocolli che permettono l'instradamento di pacchetti, con particolare
focus su OSPF. I principali concetti affrontati per IPv4 saranno ripresti ed elaborati per IP
in versione 6. Introdurremo, poi, il concetto di Access Control Lists e vedremo come possiamo
filtrare i pacchetti ed evitare che vengano inoltrati da un router. Infine, parleremo di alcuni
servizi di sicurezza e concluderemo lo studio analizzando le architetture di rete e alcuni
aspetti di automazione.

## Come approcciare lo studio del networking

La teoria come sempre non basta. Questo discorso vale ancora di più in questo contesto dato
che, durante l'esame, si viene chiamati a dare prova delle conoscenze pratiche acquisite
con lo studio utilizzando i comandi della CLI. Per ogni nuovo argomento è necessario esercitarsi
a fondo, impartendo comandi sui dispositivi di rete per padroneggiare il concetto. Proprio per
questo motivo, utilizzeremo [Cisco Packet Tracer][CPT] per poter interconnettere più nodi di rete
in un ambiente simulato. Questo software permette di esercitarsi sui più comuni dispositivi di
rete di Cisco ed accedere alla CLI di ognuno di essi per poterli configurare.

[Cisco]: https://www.cisco.com/site/us/en/index.html#tabs-35d568e0ff-item-194f491212-tab
[switch]: https://www.cisco.com/site/us/en/products/networking/switches/index.html?dtid=osscdc000283#tabs-35d568e0ff-item-194f491212-tab
[router]: https://www.cisco.com/site/us/en/products/networking/sdwan-routers/index.html#tabs-35d568e0ff-item-194f491212-tab
[firewall]: https://www.cisco.com/site/us/en/products/security/firewalls/index.html?dtid=osscdc000283#tabs-35d568e0ff-item-194f491212-tab
[CPT]: https://www.netacad.com/courses/packet-tracer
